---
date: 2015-01-23T21:00:00+02:00
date-to: 2015-01-23T23:59:59+02:00
title: Incontro 23/01/2015
location:
  name: OpenGate Srl
  address: Via Giuseppe di Vittorio, 7 - 20063 Cernusco sul Naviglio MI
odg:
  - Notizie dal mondo del software libero
  - Discussione evento Swap Party
  - Bando PC dell'Agenzia delle Entrate
  - Fedora Release Party
  - Pianificazione evento Embedded
  - Altri eventi
  - Open floor
---

Presenti (live):
* frafra - Francesco
* fale - Fabio Alessandro
* idraulico - Sergio
* liquido – Mauro
* SteLo - Stefano (acquistoequo-solidale Segrate)
* lpelo2000 - Luca
* phoenix - Fabio
* Giuseppe

Presenti (IRC):
* Togusa
* Tsumi
* mibofra
* DoctorD90
* nicokant
* hex

## Notizie dal mondo del software libero

Sta per uscire la versione 3.19 stabile del kernel. Conterrà diverse migliorie, sia nella gestione della grafica, sia per i File Systems, ad esempio “btrs” gestirà anche RAID 5, 6. La 3.19 potrebbe essere l'ultima versione del ramo 3, si vocifera infatti che il rilascio successivo potrebbe avvenire nel ramo 4.
Lo sviluppo nell'ambito delle principali distro è sempre molto frenetico. Fedora, ad esempio, sta già lavorando alla versione 22, che dovrebbe essere pronta a maggio 2015. Principali novità saranno il nuovo server grafico Wayland (v. 1.7?)  e un ulteriore flavour “atomic”, che affiancherà i flavour “Workstation”, Cloud e “Server”. Addirittura da Fedora 23 (prevista l'uscita a dicembre 2015) xorg (server grafico nato negli anni '70 con Unix) se ne andrà in pensione e verrà sostituito da Wayland. In casa Ubuntu invece la sostituzione di xorg avverrà con il server grafico ”mir”. 


## Evento “Swap Party”

-Stefano ha presentato l'evento che si terrà Domenica 25 Gennaio (domani!!!) a Segrate c/o “Baraonda” di via Pacinotti con orario 16-19.
Lo scopo della manifestazione è creare interesse per il riciclo, evitando gli sprechi. Sarà presente un “Mercatino del riciclo” con abbinata una “lotteria del riciclo” che prevede l'estrazione a premi di oggetti di uso comune.
-Il Viglug ed il software libero, come noto, hanno una filosofia che si avvicina molto alla lotta contro lo “spreco”. Perchè eliminare “PC-datati”, se funzionano ancora bene? Quindi viene decisa la partecipazione all'evento dove verranno presentati esempi di computer datati, ma perfettamente funzionanti e fruibili, che utilizzano software libero. Sarà possibile inoltre assistere dal “vivo” all'installazione di software su un vecchio computer.

## Bando PC dell'Agenzia delle Entrate (AdE)

Con lo scopo di rendere il Viglug sempre più presente nel settore del riciclo, viene confermata la partecipazione alla gara dell'Agenzia delle Entrate per l'acquisizione di vecchi PC dismessi dall'ente.
La richiesta potrebbe riguardare 15/20 esemplari (in 3/4 lotti diluiti nel tempo). Probabilmente i dispositivi verranno stoccati con l'aiuto di “Opengate”, che ringraziamo per questa attività. 
E' stata inviata una mail alla persona responsabile del procedimento di AdE con richiesta di chiarimenti tecnici sulla fornitura.
 

## Evento “Fedora Release Party”
 
Contrariamente a quanto comunicato precedentemente, il Fedora Release Party non avrà luogo c/o il PoliHub - Bovisa. La ragione è che la Fondazione Politecnico ha messo dei paletti che non sono stati accettati dalla comunità di Fedora.
L'evento sarà comunque fatto il 6 febbraio, ma siamo alla ricerca di un posto. C'è qualcuno che lo può fornire?

## Pianificazione evento Embedded

Facendo seguito a quanto discusso nella precedente riunione del 5 gennaio, viene confermato l'utilizzo di piattaforme Beagleboard, Raspberry e/o Arduino. 
Confermata anche la modalità della presentazione Mattino/pomeriggio.
La location sarà il “Comune di Settala”, la giornata il 21 marzo, ciò vuol dire che un mese prima “il 20 Febbraio” DEVE essere tutto pronto. La prossima settimana sarà fatta richiesta per l'uso della sala e durante la prossima riunione del 2 Febbraio, oltre alla conferma della sala stessa, verrà stilata una scaletta con i nominativi di “chi fa e che cosa”. Tenetevi pronti!  ;) C'è un topic dedicato sul forum per questo evento nella sezione "Eventi ed Incontri".

## Altri eventi

Pizzata fedorariana. Verrà fatta, ma è ancora tutto da decidere dove e quando.

## Open Floor

### Openstreet map
L'Associazione “Segrate ciclabile”, come comunicato verbalmente da Stefano, è interessata alla mappa della zona martesana per gli amanti della bici. Lo scopo è avere una cartina da distribuire ai soci ed alla gente. 2 o 3 persone sono interessate a questa attività, è logico quindi pensare ad un coinvolgimento del Viglug per questa attività. 
Probabilmente ci sarà un piccolo-evento con talk su questo argomento con data da decidere.


La riunione si chiude ufficialmente alle ore 22:36 per IRC e audio, ma è continuata fino oltre l'una con l'installazione e i test di Sistemi Operativi su hardware dei presenti.
