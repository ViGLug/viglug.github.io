---
date: 2015-02-20T21:00:00+01:00
date-to: 2015-02-20T23:59:59+01:00
title: Incontro 20/02/2015
location:
  name: OpenGate Srl
  address: Via Giuseppe di Vittorio 7, Cernusco sul Naviglio (MI)
odg:
  - Notizie dal mondo del software libero
  - Report Fedora Release Party
  - Aggiornamenti evento ARM e mondo embedded
  - Aggiornamenti iniziativa riuso PC dell'Agenzia delle Entrate
  - Altre iniziative
  - OpenFloor
---

Presenti (live): 13 persone

* frafra - Francesco
* fale - Fabio Alessandro
* Tsumi - Andrea
* nicokant - 
* idraulico - Sergio
* liquido - Mauro
* dux -
* Giuseppe

Presenti (IRC): 10 persone circa


## Notizie dal mondo del software libero
* Scoperto un bug della sicurezza su portatili Lenovo che consentiva, attraverso informazioni pubblicitarie, la visione in chiaro di password ecc.. 
* E' uscito il report della Linux Foundation che dice che ci sono 4-6 “commit” all'ora sul kernel di linux. La cosa può solo far piacere. Tutto procede al meglio per il software libero.
* A seguito della donazione del ViGLug alla FSF, sono arrivati gadget, sticker e documentazione varia, che saranno esibiti nei prossimi eventi.
* OpenStreetMap ha deciso di creare un algoritmo di “routing” direttamente sul sito ufficiale www.openstreetmap.org. Ciò consentirà probabilmente di creare in futuro un prodotto in diretta concorrenza con googlemap.
* E' stato rilasciato il 3.19 del kernel di linux (ovvero 4.0). Da questa release ci sarà la possibilità di aggiornare componenti del kernel senza dover riavviare il sistema, cosa che già esisteva, ma che da oggi è una caratteristica supportata.
* OwnCloud cresce. Con la nuova versione “Server 8.0” è possibile creare una “federazione di server” tra più utenti. Ciò significa che si potranno condividere dati tra server diversi. Maggiori info sul sito: https://owncloud.org/. 

## Report Fedora Release Party del 6 febbraio 2015
Hanno partecipato complessivamente una quindicina di persone. Dopo la pizzata da Anna (Bussero), si è svolta presso “openGate” (che, come sempre, ringraziamo) la presentazione della nuova release di Fedora “Twenty One”. E' intervenuto Robert Mayr, principale esponente della comunità Fedora in Italia, che ha illustrato le numerose novità introdotte a beneficio degli utenti. La serata si è conclusa, come da tradizione, con il taglio della torta “F21” ed il brindisi finale. :-) 

## Aggiornamenti evento ARM & mondo embedded
La data di presentazione si avvicina (21 Marzo). E' stato fatto un appello a tutte le persone che hanno intenzione di contribuire all'evento di utilizzare l'apposito topic (http://forum.viglug.org/index.php?topic=2135.msg4208#msg4208) sul forum per comunicazioni, sincronismi e scambio di documentazione con gli altri utenti. Si è chiesto inoltre che, durante il prossimo incontro (2 Marzo), tutto il materiale necessario sia pronto e ben definito. Si pensava di intervallare la presentazione anche con dei video come quelli utilizzati durante il “Linux Day” di Melzo di qualche mese fa.

## Aggiornamenti iniziativa riuso PC dell'Agenzia delle Entrate
Il 18 Febbraio è stata presentata la richiesta di partecipazione tramite PEC, la data di scadenza era il 27 feb. Quindi tutto a posto. Si saprà qualcosa in merito all'aggiudicazione dei PC tra qualche settimana.

##  Altri iniziative
* Tra Aprile e Maggio verrà organizzata una presentazione sul software libero e su Ninux al “CSA-Baraonda” di Segrate (date previste 19 Apr. o 10 Mag.). 
* Prossimamente (data da decidere) verrà organizzato una serata-evento con “Segrate ciclabile” per illustrare l'uso di “OpenStreetMap”(OSM). C'è un topic sul forum sezione laboratorio ( http://forum.viglug.org/index.php?topic=2163.msg4346#msg4346 ).

## Open Floor
* Verrà a breve contattata l'associazione “ippolita” (www.ippolita.net) perché si occupa di libertà digitale e ci potrebbero essere affinità con il ViGLug. 
* Sembra che “Coop Lombardia” di Vignate sia molto sensibile alla problematica contro lo stalking ed il bullismo. Naturalmente sono problematiche di natura sociologica e comportamentale abbastanza fuori dal mondo del ViGLug, comunque la cosa ci potrebbe interessare, se non altro per un discorso sulla privacy e la sicurezza delle persone che usano i “Social Network” (Facebook, ecc.). Sul sito/forum del ViGLug potrebbero essere inserite informazioni ad hoc.

La riunione si chiude ufficialmente alle ore 22:18 per IRC e audio, ma la discussione e lo scambio di idee è continuata fino oltre l'una. Sono state effettuate anche installazioni e test su hardware dei presenti.

