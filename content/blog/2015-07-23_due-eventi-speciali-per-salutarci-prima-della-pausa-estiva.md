---
categories:
- Incontri
date: 2015-07-23T12:00:00+02:00
tags:
title: Due eventi speciali per salutarci prima della pausa estiva
---
**Due eventi speciali conclusivi! Doppia serata doppio divertimento!**
Venerdì 24, al posto della classica riunione, tutti in "Frulleria"! E per chi vuole scoprire Fedora, o per chi già la apprezza, Giovedì 23 "pizzata"!

**E dopo?**
Le attività del ViGLug riprenderanno con l'incontro di lunedì 7 settembre, ma il nostro forum e la nostra chat sono attive tutti i giorni, a tutte le ore!
Stiamo già lavorando al prossimo **Linux Day, che si terrà sabato 24 ottobre** (luogo ancora da definire) e manca poco all'inaugurazione del **nuovo sito** ([sorgenti](https://github.com/viglug/viglug.org)) e della diretta streaming in video! Tutto utilizzando strumenti 100 % liberi ovviamente ;-)

Vuoi scoprire in anteprima queste succose novità, fare quattro chiacchiere, esporre i tuoi problemi, chiedere consigli, o semplicemente passare una serata in buona compagnia? **Vieni a trovarci!**

**Pizzata Fedoriana**
Giovedì 23, alle ore 20:00, ci ritroveremo presso la [pizzeria Anna](http://www.tripadvisor.it/Restaurant_Review-g2633762-d2630144-Reviews-Anna-Bussero_Province_of_Milan_Lombardy.html) situata in [via Carlo Bassina 8 a Bussero](http://www.openstreetmap.org/node/1820680265) ([foto ingresso](http://www.instantstreetview.com/@45.535296,9.376754,-100.14h,1.93p,0.67z).

Parteciperanno esponenti di spicco delle comunità italiane [Fedora](http://fedoraproject.org/) e di [FedoraOnLine.it](http://fedoraonline.it/), che compie 10 anni!

**Frullata ViGLug**
Venerdì 24, alle ore 20:00, ci ritroveremo presso la [Frulleria Café](http://www.frulleriacafe.it/home.asp) situata in [via Vittorio Veneto 68 a Cassano d'Adda](http://www.openstreetmap.org/node/3662768391) ([foto ingresso](http://www.instantstreetview.com/@45.525674,9.518724,52.29h,4.42p,1z)).
Oltre ai frullati e alle macedonie, si possono consumare bruschette, salumi, dessert e torte.
Chi vuole può raggiungerci mezz'ora prima, alle 19:30, nel parcheggio davanti agli uffici di OpenGate, in [Via Milano 37/C a Gorgonzola](http://www.openstreetmap.org/?mlat=45.52657&amp;mlon=9.39594#map=19/45.5266/9.3959) ([foto del punto di ritrovo](http://www.instantstreetview.com/@45.52637,9.396098,-37.63h,6.41p,1z)), dove siamo soliti tenere le nostre riunioni; dopodiché si procederà tutti insieme verso la "frulleria".
