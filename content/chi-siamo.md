---
title: "Chi Siamo"
type: "chi-siamo"
nodate: True
---

## Cos'è il ViGLug?
Il ViGLug (Vignate GNU/Linux user group) è la comunità di riferimento per la zona Milano Est – Adda Martesana per gli amanti di Linux, del software libero, della libera conoscenza, e delle libertà digitali, facente parte dell’associazione culturale TRAGuardi.

## Cos'è quel simpatico pinguino?
È la mascotte del ViGLug ed è stato realizzato da Moira Nazzari.
È rilasciato sotto licenza [Creative Commons Zero](https://creativecommons.org/publicdomain/zero/1.0/).
Recentemente è stata trasposto in forma vettoriale da Francesco Frassinelli ed è possibile scaricarlo in formato [svg](/images/viglug.svg).

Ricordiamo che [ViGLug è un marchio registrato](http://www.uibm.gov.it/uibm/dati/stampa_elenco_info.aspx?load=info_stampMain&id=1935608&table=TradeMark) che il loro utilizzo, ove non esplicitamente consentito, è vietato dalla legge italiana.

## Quanti siete?
Contiamo 200 simpatizzanti e una dozzina di persone attive, in costante aumento.

## Quali attività svolgete?
Dalla nostra nascita (ottobre 2010) abbiamo organizzato numerosi eventi, tra i quali:

* Sei Linux Day (presso l’ex c.d.a di Vignate, l’aula consigliare di Pessano con Bornago, sala Vallaperti di Palazzo Trivulzio a Melzo e l’auditorium del comune di Inzago e di Vignate)
* Un Linux Installation Party (presso l’aula consigliare di Settala)
* Una conferenza di tre giorni chiamata “Brain Jumble” (presso l’aula consigliare di Settala)
* Un incontro introduttivo al software libero (presso il bar del centro sportivo di Trezzano Rosa)
* Una migrazione a GNU/Linux presso la scuola media Paccini (situata a Sovico)
* Una hackathon (maratona di hacking/sviluppo del codice)
* Partecipazione ad uno swap party (iniziativa sul riciclo e riuso presso il CSA Baraonda di Segrate)

Vieni a trovarci! Oltre agli eventi ci ritroviamo due volte al mese per parlare del ViGLug e del software libero all’OpenGate srl di Gorgonzola. Per restare aggiornati sui nostri eventi, vi invitiamo ad iscrivervi alla nostra newsletter.

## Dove vi incontrate?
A partire da Aprile 2015, il ViGLug si incontra presso la sede di OpenGate in Via Milano 37/C, Gorgonzola (MI) a meno che non venga espressamente specificato diversamente.

## Quando vi incontrate?
La regola generale è che gli incontri hanno luogo il primo Lunedì del mese e il terzo Venerdì successivo (cioè il Venerdì che cade 18 giorni dopo il Lunedì dell'incontro).
Per un calendario preciso, ti invitiamo a guardare la [apposita pagina](/incontri).
Tutti gli incontri cominciano alle 21.00 (a meno che non venga diversamente specificato).

## Come si svolge mediamente un incontro del ViGLug?
Solitamente gli incontri sono così strutturati:

* 21.00-21.30: Pausa caffe
* 21.30-22.30: Riunione seguendo l'OdG (la durata può variare sulla base del numero e del tipo dei punti dell'OdG)
* 22.30-23.59: Le persone si dividono in gruppi (flessibili) per approfondire argomenti di interesse comune
